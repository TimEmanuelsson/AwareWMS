Aware
============
Projektarbete i grupp - 2DV409 - VT2015

Fabian Gillholm - fg222cj - Projektledare<br />
Tim Emanuelsson - te222ds - Produktansvarig<br />
Joakim Nilsson - jn222na - Testansvarig<br />
Andreas Lengqvist - al223bn - Teknikansvarig<br />
Alexandra Seppänen - as223jx - Husmor<br />
<p><a href="https://drive.google.com/folderview?id=0B7IlriSNRO_zfkFsSDVSU0FLQ0JwSmlBaTlXLVBtZHJnbzl1dWNldE1TazlGRUJldUNDNzA&usp=sharing" target="_blank">Dokumentation</a></p>

##Introduktion
Den allt mer växande digitala handeln ser ut att slå sig starkare för var år som går. 
Tidsspannet från det att en liten nätbutik startas hemma i vardagsrummet till att den flyttar in i stora lagerlokaler krymper sig allt mindre.<br />
Behoven på en ökad lager- och orderhantering är ofta något som den lilla nätbutiken upptäcker allt för sent och som då allt för ofta straffar sig med dåligt skräddarsydda och omoderna lösningar som övergår de kostnader som man hade tänkt sig.

Vi på Aware ser lager- och orderhantering på ett lite annat sätt. <br />
Vi vill nämligen vara med på den lilla nätbutikens resa från vardagsrummet där varje omsatt krona ses som en bragd till de gigantiska lagerlokalerna där omsättningarna på flera miljoner blivit vardagsmat.

Under det här projektet har Aware själv tagit sina första stapplande kliv, och det är i den här rapporten ni kan ta del av det som är början på vår resa. <br />
Här har den stabila grunden lagts, här har ett supereffektivt inventeringsverktyg byggts och här är vi nu, i startgroparna, redo för att fylla det tomrum och ta den hand som vi vet att alla dessa små nätbutiker behöver och kommer vilja hålla under hela dess långa resa.


##Bakgrund
E-handeln är en av de snabbast växande handelsnätverken i vår tid och med allt fler nätbutiker som ploppar upp varje dag så ser det ut som om vårt konsumtionsamhälle går mot en allt mer digitaliserad vardag. Att starta en nätbutik är idag i stort sett lika enkelt som att starta en blogg.<br />
Problemet som vi ser det ligger dock i det faktum att när dessa nätbutiker växer sig större så ökar kraven på hanteringen av order och lager på dessa i en takt som de själva tidigare inte varit beredda på. 
Denna hantering är i starten av en nätbutiks livscykel allt som oftast lika med noll. <br />
Man har en provisorisk lösning där det mesta av arbetet utförs manuellt. Man skriver själv ut de papper som behövs för varje order, frakter bokas genom fraktbolagens egna webbsidor och lagersystemet för att plocka och packa en order är nästintill obefintligt.<br />
När nätbutiken sedan börjar växa så tas tyvärr inte dessa aspekter med i beräkningarna förrän det är för sent. Lagret som tidigare var ett fåtal hyllor stort har nu växt sig större och den tidigare personalen som även den växt sig större måste lära upp ny personal för att kunna klara av det nu ökade antalet utleveranser. Det manuella arbetet som tidigare hanterade ett tiotal beställningar om dagen ska kanske nu handskas med tio gånger så många utleveranser.
Konsekvenserna blir ett ineffektivt system där risken för felleveranser och förseningar ökar markant.<br />
Både Fabian och Andreas har tidigare arbetat inom lagerbranschen och har fått erfara dessa konsekvenser och har nu bestämt sig för att hitta en lösning på problemet. 


##Syfte
Syftet med Aware är att effektivisera och modernisera den bristande order- och lagerhantering som små till medelstora växande e-handelsföretag kan råka ut för. 
Aware är inte en helhetslösning utan en påbyggnad på redan existerande e-handelslösningar för att utöka, förbättra och effektivisera dess order- och lagerhantering.


##Mål
Målet är att kunna erbjuda en order- och lagerlösning som på ett enkelt sätt ska gå att koppla ihop med en befintlig e-handelslösning och på så sätt utöka, förbättra och effektivisera företagets metoder till order- och lagerhantering.<br />
Tänk dig en förlängd arm som når ut till ställen du inte tidigare kunnat nå.
